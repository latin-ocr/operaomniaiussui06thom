Quis sacerdotum non baculo Aquinatis innixus, in expiandis peccatis populorum non
saepe cespitabit? Enervati procul dubio erunt ac sine viribus absque hoc de pulpitis
declamantes; in tantaque legum affluentia, periti Caesarei Pontificiique Iuris inopes et
egentes. .

Sicuti vero Aquinatis Thomae, inter Praedicatores principis, fructus decerpere
nullus debuit prius quam Caietanus Thomas, in Praedicatorii gregis specula constitu-
tus; ita profecto a nullo melius accipiendi sunt atque avidius comedendi, quam ab eo
qui Praedicatores tanta est caritate complexus, ut, nunc bonos in illis mores confir-
mans, nunc restituens collabentes, in fovendis protegendisque illis et omnibus praestet
et a nemine superetur. Accedit quod nobilissimi viri ac supra fidem doctissimi, qualis
est Aquinas noster, nobilissimo in primis et inter eruditos quotidie victitanti, Com-
mentaria iure quodam debita videntur. Quae duo quam pari nexu in unum te coi-
verint, non hominibus iam, sed ipsis etiam, si licet, brutis ac lapidibus colliquescit:
possemque ego stolidior aliquanto forsitan videri, si amorem tuum ac studium in eru-
ditos viros, si etiam familiae tuae, tum Pontificibus Summis, tum longo Senatorum
agmine, quanto scilicet nullam in toto Christiano orbe reperias, exornatae, recensere
laudes paravero. Superest, Reverendissime Pater ac Domine, ut, quando neque aurum
neque argentum mihi est, ac, si maxime adesset, ea tua est integritas quae ad collu-
centia solum ista et fluxa non inhiet; ut haec mea munera ea qua dantur fronte reci-
pias, et calathi tenuitatem ipsorum fructuum, quos tibi nunc damus, et ampliores in
posterum pollicemur, dulcore ac pinguedine metiaris. Vale feliciter.

