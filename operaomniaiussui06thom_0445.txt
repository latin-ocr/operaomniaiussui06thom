⁵ Cf. ibid.

· Cf. num. vr.

‘'Cf. 1v Sent. ,
Qffiff m„
dist. xxxin.

’ cf. ibid.

u· w.

¹ -ἶὲὓτίἓὲἕῖῑ

· Art. ⁶, Coum.

Qu. mu, nrt.

QUAESTIO LXVI, ARTICULUS III

IX. Unde prima propositio * est simpliciter vera, et for-
malis, scilicet: Virtutes intellectuales sunt nobiliores mora-
libus: quia ex propriis rationibus specificis vindicant sibi
maiorem nobilitatem quam morales. - Tertia autem propo-
sitio est vera cum determinatione. Unde et in littera non
habetur. Nec acceptarem eam nisi cum determinatione, hoc
modo: Virtutes morales sunt nobiliores virtutes, secundum
communem rationem virtutis, quam intellectuales. Sine hac
enim determinatione, contradictoriam concederem.

Nec obstat doctrina superius habita in qu. Lvr *, et
pluries repetita, de virtute simpliciter, et secundum quid:
quia secundum communem virtutis rationem intelligitur.
Et hunc sensum memento reducere, ubi similia invenies.

X. In corpore eiusdem articuli, adverte primo, quod Sco-
tus, cum sequacibus, quia tenet voluntatem nobiliorem in—
tellectu ⁴¹, consequenter ponit virtutem moralem nobiliorem
prudentia, quae est intellectualis *. Et non solum in hoc
principio discordat; sed quia ponit prudentiam et virtutem
moralem circa idem obiectum ⁴², ac per hoc aequa est, apud
ipsum, nobilitas ex parte obiecti. Et aperte errat. Quia licet
sit idern obiectum materiale, puta agibile; prudentiae ta-
men obiectum est sub ratione veri, virtutis autem moralis
sub ratione boni. Veri autem ratio nobilior est simpliciter:
quia absolutior.

Adverte secundo, ne te decipiat materia intellectualis
virtutis, puta artis; et propterea neges eam nobiliorem sim-
. pliciter. Respice ad rationem litterae. quia scilicet est de
eis in universali; et quiesces, non abnegando ignobilitatem
secundum quid, pro quanto ad vilia experiendo descendit.
Utrumque *enim arti convenit, ut in 1 Metaphys. * dicitur:
iudicare scilicet, et agere. Et propterea sic suscipere me-
mento quod prudentia et ars sint circa singularia, ut prius
et essentialius, inquantum cognoscitivae, sint circa univer-
salia: unde nobilitatem simpliciter trahunt, ut in littera
dicitur. ”

XI. In responsione ad tertium eiusdem articuli, dubium
arduum occurrit in via Auctoris, et simpliciter: quomodo
scilicet sit verum prudentiam dirigere morales virtutes
etiam in praestituendo finem. Et simpliciter quidem in
11· 11⁸· discutiendum erit, in qu. van ὓ. Ad hominem vero
nunc duplici ratione disserendum puto. Primo, quia hoc
repugnare videtur superius dictis; et inferius in 11· 11··‚ loco
allegato. Superioribus quidem, pro quanto dictum fuit *
quod prudentia principium, quod est finis, habet a virtute
morali, quia qualis unusquisque est, talis ei finis videtur.
Inferioribus autem, quia expresse negabitur ex proposito,
prudentiam praestituere fine'm moralibus virtutibus. ·— Se—
cundi), quia ex hoc pendet principale intentum huius arti-
culi quoad prudentiam, an scilicet nobilior sit prudentia
virtute morali ; ut vis argumenti tangit.

XII. Ad huius difficultatis evidentiam, ponendus ante
oculos est progressus nostrae mentis in istis, ut ex eo ra—
tionem dictorum sumere et reddere valeamus; et quid sim-
pliciter, et quid secundum quid intelligatur, discernamus.
In mente nostra primo omnium est synderesis, qua non
solum omne bonum prosequendum et malum fugiendum,
felicitatem appetendam et miseriam fugiendam; sed bonum
rationis prosequendum, et malum oppositum vitandum,
iudicamus naturaliter. Et hinc in· appetitu etiam naturaliter
inest non solum inclinatio ad bonum prosequendum et ma-
lum vitandum, ad beatitudinem appetendam et miseriam fu-
giendam; sed imperfecta quaedam inclinatio ad vivendum
secundum rectam rationem. Et licet synderesis sit virtus,
quia est intellectus principiorum; inclinatio tamen haec ap-
petitus non est virtus, quia imperfecta est.— Ratio autem
quare in appetitu non est perfecta naturalis inclinatio, ut sit
sufficiens ad virtutem, sicut in ratione est iudicatorium na-
turale sufficiens ad virtutem; est quia apprehensio trahit res
ad se, et iudicium perficitur secundum esse quod res ha-
bent in nobis; appetitus autem tendit ad res in se, et per—
ficitur in adeptione rei. Ex boc enim provenit quod in-
clinatio ad bonum eget habitu rectificante electionem, in
voluntate quidem quoad bonum rationis in operationibus,
in appetitu vero sensitivo quoad bonum rationis in pas-
sionibus, qua adipiscatur finem; et ipsa, impotens ad hoc,

Summa Τιιεοι. D. Tnomn T. 111.

433

a ratione virtutis deficiat: lumen autem naturalis iudicii
circa principia, tali adminiculo non egeat, sed in seipso
manens, recte semper sit principium actus perfecti, qui est
iudicare.

Synderesi igitur in intellectu iudicante et proponente
non solum finem ultimum, sed fines proprios virtutum
moralium, dum in passionibus et operationibus secundum
rationem vivendum iudicat; et appetitu inchoative inclinato
ad hos fines, scilicet bonum rationis in operationibus, bo-
num rationis in timoribus et audaciis, bonum rationis in
delectationibus, etc.: discurritur ex huiusmodi principiis fir-
matis in intellectu et inchoatis in appetitu, subsumendo
aliquod minus universale, puta abstinere a delectationibus
venereis, rempublicam defendendam3 et concluditur modus
in delectationibus, et sic de aliis. Hic autem discursus pru-
dentiae generativus est. Et conclusio eius est modus in
operationibus seu passionibus servandus, qui nil aliud est
quam medium rationis in materia morali. Principium au—
tem eius est synderesis ex parte apprehensiva; et naturalis
inclinatio ad bonum rationis in concupiscentiis et delecta-
tionibus, ex parte appetitiva. - Ad hunc quoque discursum,
perfectum iudicio scilicet et praecepto, sequitur in appe-
titu conclusio electionis, qua scilicet eligimus delectationes
in ordine ad modum illum, medium illud, bonum illud
rationis. In hac enim electione potes perspicere simul duo
ex parte obiecti, scilicet passiones ipsas modificatas, et
modum ipsum: et intueri quod modus spectat ad finem
moralis virtutis, quia est ipsum rationis bonum participa-
tum in materia morali; passiones autem ipsae spectant ad
id quod est ad finem; utuntur enim eis virtutes propter
bonum rationis. Et sicut prudentia generatur frequenti dis-
cursu ex fine, sic praeexistente et concludente medium; ita
virtus moralis generatur ex frequenti electione subsequente.

Simul genita autem iam utraque virtus sic connectitur,
ut humana ratio, non solum synderesi, sed prudentia re-
ctificata de fine virtutis (illa rectificante eam de fine illo
absolute, ista rectificante eandem de eodem applicato ad
minus universale quam sit universale synderesis; vel etiam
ad singulare, quoniam prudentia est etiam singularium);
et rursus mota non solum ab appetitu naturali talis finis,
sed perfecto virtute inclinante in talem finem; discurrit ad
ulteriores conclusiones, donec perveniatur ad perfectionem
status virtutis, vel ad firmandum easdem. Et proportiona-
liter ad eligendum movetur appetitus.

XIII. Hic est progressus mentis nostrae. In quo tripli-
cem advertere potes distinctionem, unde clarificari ambigua
occurrentia possunt. Prima est de fine virtutis moralis, quod
sumitur dupliciter: scilicet absolute, seu in sua communi—
tate ; et applicate ad speciales actus occurrentes in exerci-
tio vitae humanae. - Secunda est de virtutibus moralibus
et prudentia, quod sumuntur dupliciter: scilicet in fieri, et
in facto esse, secundum essentiam. - Tertia est de dare
et accipere finem, quod sumitur dupliciter: scilicet primo,
et non primo.

Ex his namque liquet, primo, quod finis virtutis moralis
absolute praestituitur primo, non a prudentia, sed a syn-
deresi. Et hoc clarum est: quia prudentia ex illo fit.

Secundo, quod finis idem absolute non prius intenditur a
virtute morali, quam sit prudentia. Et hoc clarum est: quia
virtus moralis non fit ab illo fine nisi mediante prudentia.

Tertio, quod prudentia in fieri non dependet a virtute
morali; sed eius fine, et appetitu recto illius, naturali in-
clinatione, quae non est virtus, sed inchoatio virtutis. Et
hoc clarum est: quia intentio recta finis est principium pru-
dentiae; et constat quod ante prudentiam non est virtus
moralis.

Quarto, quod virtus moralis in fieri dependet non so-
lum a synderesi et recta intentione finis nunc dicta3 sed
prudentia afferente finem, inveniendo medium prius na-
tura quam sequatur electio generans virtutem moralem.
Et hoc clarum est ex ordine dicto, et definitione virtutis
moralis *.

Quinto quod, comparando prudentiam ad virtutem mo-
ralem in fieri, sic simpliciter verum est quod prudentia
dirigit virtutem moralem praestituendo illi finem, non primo

55

⁹ Cf. Aristot. ,
Eehic. lib. H. c.
vr, n. ¹5· - 8:172.
lect. vn.

