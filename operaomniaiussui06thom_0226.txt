· Cf. num. nr.

214

sibi; neque gravitas inclinat ad locum, nisi proportionatum
sibi; nec corpus animalis inclinatur in calidum et frigidum,
nisi proportionatum sibi. Unde obiectum appetitus natu-
ralis est commensuratum seu proportionatum naturae: et
non est res secundum se; nisi forte per accidens res aliqua
per se sit proportionata illi naturae, ut esse deorsum per
se commensuratur gravi, ac per hoc magis et maxime ap-
petitur. Concupiscentia autem naturalis non differt ab ap-
petitu naturali quoad obiectum, sed quoad modum. Natu-
raliter siquidem, et animaliter appetere cibum necessarium,
in modo differunt: quia animaliter appetere, est appetere il-
lum apprehendendo, et per actum proprium; naturaliter vero,
est absque cognitione et proprio actu, inclinationem habere
in illum. Quatenus igitur concupiscentia naturalis in obie-
ctum tendit apprehensum, in finem et propter finem tendit:
quatenus vero a natura dirigitur, finis ille modificatur com-
mensuratione ad naturam, quod est ordinari ad naturam
ut ad finem non apprehensum, sed inditum. Et propterea
repugnat obiecto concupiscentiae naturalis appeti ut finis
simpliciter: sicut repugnat ei appeti absque commensura-
tione ad naturam. Concupiscentia autern rationalis, quia
ad obiectum apprehensum secundum se tendere permitti-
tur, reputante aliquo id sibi pro bono, ex ipsa commen-
suratione obiecti ad rationem, infinitate modificatum sor-
titur obiectum: ex eo enim quod in voluptate constituit
quis finem, voluptas non commensuratur illius rationi ut
appetibile, nisi ut infinite appetibile, ut patet. Est ergo dif-
ferentia inter rationalis et naturalis concupiscentiae obie—
ctum, non quod alterius finis, alterius id quod est ad finem,
obiectum est: sed quod alterius, scilicet rationalis, obiectum
et est finis, et habet totaliter rationem finis; alterius vero,
scilicet naturalis, obiectum, etsi sit finis, non tamen habet
totaliter rationem finis, tum quia habet rationem modificati
ad naturam, tum quia ordinatur ad alium finem inditum,
scilicet naturam. Ἰ

V. Ad obiectionem ergo primam * patet quid dicendum

QUAESTIO XXX, ARTICULUS IV

est. Formaliter tamen dicito quod concupiscentia naturalis
tendit in aliquid dupliciter: scilicet ut apprehensum, et ut
inditum. Et concedito quod, stando in apprehensis, tendit
in aliquid ut finem, sed non ut totaliter exercentem ratio-
nem finis: quia tota latitudo suorum obiectorum appre-
hensorum subordinatur naturae ut fini. Et propterea non
est infinita, sed terminata ad obiectum apprehensum ter-
minum et finem, ut dictum est.

Ad secundam vero dicitur eodem modo, quod delecta-
bile est secundum se formaliter obiectum et finis naturalis
concupiscentiae, modificatum tamen commensuratione ad
naturam, et subordinatum fini indito, qui est natura. Pro-
pter quod concupiscentia naturalis ipsius delectabilis, satia-
tur. Rationalis autem concupiscentia delectabilis, insatiabilis
est; ut patet in personis deditis venereis.

VI. Circa responsionem ad primum in eodem articulo,
adverte quod illa verba litterae, prout concupiscitur semel
in actu, replicanda sunt super secundo membro. Ita quod
sensus est quod concupiscibile, prout concupiscitur semel
in actu, est finitum, vel quia est finitum secundum rem,
vel quia est finitum secundum apprehensionem. Potest
enim concupisci semel in actu tam finitum quam infinitum
secundum rem: ut patet in concupiscente simul infinitam
pecuniam. Apponit autem has duas conditiones, scilicet
unitatis et actualitatis, quia plurium concupiscentiarum nihil
prohibet infinitum concupiscibile esse obiectum et similiter
concupitum in potentia potest infiniti rationem [habere]:
sed semel et in actu concupitum, non nisi finitum, vel ut
finitum, est. Apposuit autem Auctor verba illa inter primum
et secundum membrum in littera, cum tamen utrique mem·
bro praeposita clariorem effecissent sensum praedictum, ut
merita ipsius finiti secundum rem, a finito secundum ra-
tionem discerneret. Finitum enim secundum rem, ex parte
sui habet quod semel in actu concupiscatur: infinitum
autem, non ex parte sui, sed rationis apprehendentis ut fi—
nitum, habet ut semel in actu concupiscatur.

 

