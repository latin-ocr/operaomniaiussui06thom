316

habitus esse est per se notum experientia; et quaestionem
movere de hoc, esset impotentis discernere inter notum
per se et notum propter aliud. - Secundo, ut sciatur causa
quare est. Et haec quaestio est posterior quaestione quid
est: quoniam prius oportet scire quidditatem in se, quam

⁰, · ut causam esse rei; constat enim ex 11 Foster. *‚ medium

' ad quaestionem an est, esse quid. Propter quod Auctor
primo praedicata quidditativa habitus, in primis tribus ar-
ticulis, quaesivit: et nunc, quarto, de ratione seu causa es-
sendi eius inquirit.

ΙΙ. In corpore eiusdem quarti articuli, adverte duc. Pri-
mum est, quod differentia inter secundam et tertiam condi-
tionem requisitam ad habendum habiturn, consistit in hoc,
quod, prima conditione complectente utrumque, scilicet
potentiam et actum; secunda conditio, ex parte actus, plu-
ralitatem tam actuum quam modorum eorundem; tertia
autem, ex parte potentiae, pluralitatem tam disponentium
quam modorum ipsorum ponit.

Secundum est, quod ex ipsa definitione habitus, Auctor
haec requisita habet. Ex ratione namque dispositionis, habet
distinctionem inter potentiam et actum, diversitatemque
actuum, et rursus pluralitatem disponentium. Disponitur
enim omne quod disponitur, ad actum aliquem; nec opus
est disponi quod unius tantum actus est capax; et dispositio
habentis est partes, idest partialia. Ex ratione autem varie-
tatis secundum bene vel male, diversitas habetur modorum.

III. Circa requisita ad habitum, dubium in eodem oc—

currit articulo. Quoniam aut conditiones enumeratae in

 

QUAESTIO xmx, ARTmULus 1v

littera sufficiunt ad necessitatem habitus, aut non. Si suffi-
ciunt, ergo in mixtis, vel saltem in vegetabilibus, ponen-
dus est habitus; contra doctrinam sequentis quaestionis *.
Et tenet sequela: quia in his est distinctio potentiae et
actus, et plura concurrunt diversimode commensurabilia ad
disponendum, etc. —Si non sufficiunt, ergo littera male
probavit necessitatem habitus, post enumeratas conditiones
subiungens: Quia igitur multa sunt entium ad quorum
naturas et operationes necesse est plura concurrere quae
diversis modis commensurari possunt, ideo necesse est
habitus esse. -

IV. Ad hoc dicitur quod, ut ex— quaestione sequenti *
colligitur, habitus sumitur dupliciter. Uno modo, proprie.
Et sic non videtur extra animam rationalem inveniri. -— Alio
modo, communiter pro habituali dispositione, sive ad na—
turam sive ad opus, in pluribus consistente; ut in littera
hac dicitur. Et sic, cum quadam latitudine, invenitur etiam
in mixtis inanimatis; ut patet de pulchritudine. Et quia
Auctor, imitatus naturam, paulatim ab imperfectis ad per-
fecta, a communibus ad propria doctrinam tradit; habitum
hic communissime sumpsit, distincturus postmodum. Et
ideo conceditur quod illae conditiones sufficiunt ad habi-
tum vel dispositionem, primam speciem qualitatis (sic enim
sumitur hic habitus): et ideo nulla mentio fit de difficili

mobilitate, quae est altera conditio habitus proprie dicti.
Et quod non inconvenit habitum communiter dictum in-
veniri in inanimatis, a quibus negabitur habitus proprie
sumptus.

 

⁴* Art. 1, 3.

t. ις art. 3,
ad 2.

