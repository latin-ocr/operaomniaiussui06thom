‘u- lle-,qm cxx,
⁸¹¹· 3·

⁶ Cf. nnm- m.

QUAESTIO LVI, ARTICULUS Vl

a tendentia in tale bonum, ad quod est ex se inclinata ;
ita, ut sic, eget habitu ad resistendum huiusmodi impe-
dimentis. ·

Et si hic instetur, quia voluntas, ut iuncta appetitui sen-
sitivo, est determinata ab bonum in passionibus appetitus
sensitivi‚ per te; et voluntas, ut iuncta appetitui sensitivo,
eget habitu ad resistendum passionibus, etiam per te: ergo
falsum est quod voluntas est ex se determinata ad tale
bonum, et iuncta sensui eget habitu; sed ut iuncta appe-
titui sensitivo, habet utrumque: et sic omnia ruunt: - Pro-
batur assumptum: quia voluntas separata non est deter-
minata ad bonum eligendum in passionibus, ut patet in
angelis; et ex ratione, quia non est proprium bonum vo-
lentis: — '

Respondetur quod falsum assumitur quoad hoc, quod
voluntas, ut iuncta sensui, determinetur ad bonum in pas-
sionibus, Aliud est enim dicere, Voluntas, ut iuncta sensui,
habet inclinationem ad bonum proprium passionum: aliud
est dicere, Voluntas, ut iuncta sensui, habet quod inclinatio
sua naturalis terminetur ad bonum in passionibus. Primum
enirn significat quod coniunctio voluntatis ad partem sen-
sitivam, sit ratio quod voluntati conveniat inclinatio talis:
secundum autem, quod coniunctio non sit ratio quod incli-
natio conveniat, sed quod inclinatio quam habet, terminetur
ad tale bonum. Et primum quidem falsum est, formaliter
loquendo: ,secundum autem, verum. - Ad cuius eviden-

⁴ tia‘m, scito quod voluntati humanae ex suo genere conve-

nit quod naturaliter inclinetur in proprium bonum tam sui
quam volentis, ut superius in qu. x * patet: hoc enim com—
mune est omni voluntati. Sed quod proprium bonum sit
in tali materia, scilicet in passionibus volentis, hoc est ex
coniunctione voluntatis ad partem sensitivam. Unde incli-
natio ipsa voluntatis in proprium bonum secundum ratio-
nem, in quacumque materia sit, est ei naturalis ex propria
ratione: sed quod haec sua inclinatio terminetur ad bonum
in passionibus sensitivis habentis voluntatem, est ex con-
iunctione voluntatis ad partem sensitivam. Est igitur in vo-
luntate nostra, quantum ex parte voluntatis est, sufficiens
determinatio ipsius ad proprium bonum; ac per hoc, ad
bonum secundum rationem ipsius volentis. Et cum hoc, ex
coniunctione ad partem sensitivam, sortitur necessitatem ha-
bitus ad resistendum contrariis, quibus iungitur.

Et haec intelligito, sustinendo continentiam esse in vo-
luntate: quod inferius * discutietur. Si enim continentia in
ratione ponitur, patet quod nulla est difficultas in propo-

sito. Et tamen utilem disputationem hanc habes: cuius etsi -

dicta conclusio non teneatur, multa tamen alia vera et
certa in ea dicta, tenenda sunt.

vm. Ad secundum * vero dicitur quod ibi est aequivo-
‘catio de bono iustitiae obiective, vel formaliter. Ad bonurn

 

363

enim iustitiae obiective non naturaliter inclinatur voluntas:
quia non est proprium, sed alterius; iustitia enim in his
quae sunt ad alterum, est. Et de tali virtute, et de bono
secundum rationem, est sermo, cum dicitur quod, quia po—
tentia naturaliter inclinatur in aliquod bonum, non eget
habitu virtutis: potentia enim, ut sic, obiectum per se primo
respicit; et habitus operativus, de quo est sermo, et virtus
obiectum respiciunt; nec virtutis est virtus, nec habitus ha-
bitus. Obiectio autem procedit de bono iustitiae formaliter,
quod est formaliter ipse habitus iustitiae: ad quod constat
potentiam inclinari non mediante alio habitu, ut patet. Hoc
enim est commune omni virtuti: illud autem non est com-
mune omni obiecto virtutis, ut patet.

IX. Ad obiectiones autem ex Scoto sumptas *ε - non quod
ipse afferat eas contra s, Thomam; sed quoniam ipse, ut
dictum est, dissentiat a s. Thoma, et has rationes contra
oppositam positi0nem affert: — cuius rationes, licet non sint
nostrae, veruntamen ut novitii cauti sint, proderunt. Ad
primam ergo dicitur quod rationes militantes de moralibus
virtutibus circa passiones, non militant de iustitia: quia
bonum illarum est proprium volentis, iustitiae vero alterum.

Ad secundam dicitur quod, quia bonum rationis in pas-
sionibus est medium secundum rationem, et non secundum
rem in passionibus, ut patet in II Etlzic. *; et medium ra-
tionis non attenditur secundum quantitatem intensivain so-
lam, sed secundum omnes circumstantias, scilicet quando
oportet, ubi, propter quid, etc.; et in hoc manifeste inclu-
ditur recte eligere: ideo voluntas, determinata ex propria
ratione ad bonum secundum rationem in passionibus, est
eo ipso eodem modo determinata ad recte eligere ; eiusdem
enim rationis est inclinatio ad utrumque, et defectus in
altero alteri defectum inducit.

Ad tertiam dicitur quod est manifeste sophisma. Con-
cesso enim, sicut verum est, quod in voluntate ex frequen-
tibus rectis electionibus fit habitus virtutis3 non sequitur:
Ergo ex frequentibus electionibus rectis circa talem mate-
riam, scilicet passiones proprias, fit in voluntate habitus vir-
tutis; ut patet. Et ratio physica est: quia voluntas non est
determinabilis ex se, sed determinata ad tale bonum, quod
frequenter eligit; habitus autem talis virtutis non est natus
fieri nisi in subiecto apto nato, scilicet indeterminato.

-Ad quartam iam patet responsio: quod nuper conversus,
quantum est ex parte voluntatis, secundum se prompte, fa—
ciliter et delectabiliter eligeret bonum in passionibus; sim-
pliciter autem ipse volens difficile eligit, propter habitus
priores derelictos. Iam ὓ enim dictum est quod inclinatio
haec voluntatis intrinseca assimilatur habitui infuso; quem
experimur non auferre a nobis difficultatem bene operandi;
quamvis quantum est ex parte ipsius, prompte, faciliter et
delectabiliter det operari.

 

· Cf. num. tv.

105²& Ῥὲῗτῆῑ
lect. vr.

'¹ Num. vu.

