FRATRIS THOMAE DE VIO CAIETANI

ORDINIS PRAEDICATORUM GENERALIS MAGISTRI AC SACRAE THEOLOGIAE PROFESSORIS

PRAEFATIO
IN COMMENTARIOS IN PRIMAM SECUNDAE DIVI THOMAE AQUINATIS

AD REVERENDISSIMUM IN CHRISTO PATREM AC DOMINUM

D. NICOLAUM

S. R. E. TITULI SANCTAE PRISCAE PRESBYTERUM

CARDINALEM F LISCUM

2 .
⁴‘ ,ἐ ⁰, aberrare uspiam, sed rectissime etiam sentire ‚contenderim quippe qui a
’ principe illo vatum Moyse, in ipsis prope historiae suae foribus, assertum
hoc propalam fere ac procul ab aenigmatis esse non ambigant. Neque enim
aliud Paradisus ille a Deo plantatus, aquis irriguus, plantis pomiferis consitus, in quo et
primus est homo positus, quam Christi refert Ecclesiam, baptismi fonte, vitaeque arbore,
quae Christus est, tum divorum hominum et disciplinis illustrium plantariis exornatam.
In hunc cum multi ad eximendam famem capiendaque pocula passim accurrant, accessi
et ego, et mea sponte cupidus, tum maxime ab Aquinate. Salomone (ita enim appel-
lare libet) accitus. Quis enim tam mentis inops ac stolidus, ut advocantem ad con-
clusum hortum dilectos suos, ut comedant fructus pomorum suorum, non libenter au-
diat, non gradu concito sequatur? Accessi itaque, neque nuper solum, sed cum primum
mihi per aetatem licuit, ac sub opacis procerae illius ac feracis arboris ramis, procul
a saeculi curis, procul a passionum aestibus, recreatus, ad radices diu, admirans potius
arboris celsitudinem pomorumque copiam ac suavitatem, quam delibans admodum,
sessitavi. Ubi vero, auctis viribus, illam conscendi, pomaque ad libitu'm colligens degu- ’
stavi, tantus me subito illorum amor incessit, ut non diebus, non noctibus, a legendis
illis ac vorandis abstineam.

Sed nescio qui me voluptate hac affectum moeror invaserit, dum, exceptis paucis,
reliquos, vel in mandendis siliquis vel effringendis glandibus occupatos, a nostrae procul
arboris dulcedine video constitisse. Quam ego rem non aliunde puto quam ex infirmis
viribus, neque ad ascensum commodis, provenire; cum simile veri nullo pacto fiat, ut
ubertatem tantam negligerent. Hos itaque, Pater Amplissime‚ miseratus, cum nobis
ipsis tantum nati non simus, curavi, collectis pomis ac praebitis, ne ieiuni ac fame-
scentes interirent. Quod cum alias in lucubrationibus meis effecissem, idem nunc in
Commentariis in Secundae Primam ea potissimum ratione feci, quod, praeter illius
praestantiam tum in Theologia turn in ea Philosophiae parte quae de moribus agit,
hic mihi liber ita videbatur esse omnibusnecessarius, ut absque illo fieri vel ingenti cum
iactura, vel nullo modo posset: complectitur enim prima illa rerum capita, sine quibus
aut caliges in ceteris opus est, aut caecutias. Adde et utilitatem, quae tanta in illo est,
ut a cunctis simul ordinibus ad hunc sit, quasi ad perennem ac limpidum sontem, ac-
currendum. Quis etenim Doctorum sine Thoma non aridus videri poterit ac ieiunus?

 

