 

QUAESTIO XV, ARTICULUS lV Π

113

Commentaria Cardinalis Caietam

Cinea decimaequintae quaestionis primos tres articulos
' Art. 4, Com-

quid esset dicendum, in sequenti quaestione ⁴* consulto

ment. n. ιι sqq. dicetur⁸

ch quartum vero articulum plura occurrunt dubia.

Primum est, quia Auctor contradicit sibi in corpore
et in responsione ad primum. Repugnant enim haec duo,
scilicet: Quandiu incertum est an secundum rationes divi-
nas resistatur vel non, nullum iudicium rationis habet ra-
tionem finalis sententiae; et, Consensus in delectationem
cogitationis pertinet ad rationem inferiorem. Et patet re-
pugnantia. Quia consensus in delectationem cogitationis est
quandoque peccatum mortale, et consequenter finalis sen-
tentia, et contra rationes divinas quodammodo. Ergo stat
quod sit rationis inferioris, et contra rationes divinas; quod
sit mortale peccatum, et non finalis sententia. Et si est finalis
sententia, et contra rationes divinas, quomodo ad rationem
inferiorem spectat? - Et augetur dubitatio, quia Augustinus,
XII de Trin., cap. xit, unde quaestio haec manat, expresse
dicit quod talis consensus spectat ad rationem inferiorem
solam: Sic, inquit, habendum puto, quasi sola mulier co-
mederit.

Secundum est de distinctione quae fit in responsione

, ,ἢ εὰρῆῐιῖὺῐιι, de cogitatione ut est actio quaedam, et ut est

ad aliam actionem ordinata. Quia non videtur ad propo-
situm, sed potius ad oppositum. Non ad propositum qui-
dem, quia cogitatio delectans, in quam consentire dicitur
ratio inferior, non ordinatur ad actionem: est enim cogitatio
delectationis morosae absque voluntate operis, ut patet per
Augustinum ibidem. - Ad oppositum vero, quia cogitatio,
ut est actio quaedam delectans, est ipsa cogitatio morosae
delectationis. Et si ipsa, secundum litteram praesentem, spe-
ctat ad rationem superiorem; ergo oppositum habetur eius
quod intenditur ab Augustino et ipso, scilicet quod con-
sensus in delectationem morosam spectat ad rationem in-
seriorem.

11. Ad evidentiam horum, scito primo quod cogitatio
quandoque secundum se habet rationem ordinati in aliquam
aliam operationem: quandoque vero secundum se habet
rationem ipsius ultimi operis. Dico autem secundum se,
ad excludendum ordinem ex parte intentionis cogitantis.
Tunc cogitatio habet rationem ultimi operis, quando ipsa ut
cogitatio est, sumitur, prout scilicet est inquisitio vel co-
gnitio veri, et huiusmodi. Tunc autem habet cogitatio ra-
tionem ordinati in aliud opus, quando ipsa ratione ¹operis

. cogitati sumitur: quia enim ratione cogitati operis sumitur,

propter ipsum opus secundum se est. Et quamvis ab hoc
cogitante non exerceatur propter opus perpetrandum, exer-
cetur tamen propter opus perpetrabile. Tanta autem est
differentia inter cogitationem hoc vel illo modo sumptam,
ut cogitatio propter opus cogitatum, sit in coordinatione
eorum quae sunt propter aliud, et propterea, utin littera
dicitur, spectat ad inferiorem rationem: cogitatio vero se-
cundum seipsam sit in coordinatione operum, et propterea
spectet ad superiorem rationem, sicut cetera ultima opera.
Scito secundo, quod ratio inferior consideratur dupli-
citer: uno modo, secundum se; alio modo, ut participat
superiorem rationem, cui et suppositaliter et identice con-

summe Tuam.. D. Tuomst T. 111.

iuncta est. Et quod, licet ratio inferior secundum se non
habeat finalem sententiam, ut participat tamen superiorem,
iudicat finaliter et mortaliter.

111. Unde ad primum dubium * dicitur quod consensus
in delectationem cogitati operis mortalis, puta fornicationis
vel vindictae, habet in se duo. Primum est quod caret con-
summationequam apta nata est habere talis delectatio
secundum suum genus. Cum enim delectatio cogitati operis
sit eiusdem rationis cum delectatione perpetrati operis, et
differant tanturn sicut imperfectum et perfectum, et secun-
dum se sit propter illam; si habet consensum in cogita-
tionem et operationem, habet consummatum consensum.
Si autem in cogitationem tantum, habet imperfectum con-
sensum; eo modo quo talpa est imperfecta in genere ani-
malis. Et secundum hoc dicitur deficere a finali sententia,
quam scilicet secundum se apta nata est habere; et ad
rationem inferiorern spectare, utpote secundum se via ad
aliud; et quod ad solam mulierem, idest inferiorem ratio-
nem, spectat, quia scilicet deest consensus ille ordinans ad
opus, qui spectat ad virum, utpote ultimus in genere agi-
bilium. — Secundum est quod fit absque contradictione su-
perioris rationis. Et ex hoc habet rationem finalis sententiae,
et peccati mortalis, etc„ ut patet in Qu. de Veritate, qu. xv,
ειη. 4, ad 6 et 11. Ita quod consensus iste in delectatio-
nem huiusmodi, et est rationis inferioris secundum se, quia
est in id quod secundum se est propter aliud opus; et
deficit a superiori ratione, quia non est in opus; et est
rationis inferioris ut participat superiorem, quia fit contra
regulas aeternas, illa non contradicente; et, ut in responsione
ad ultimum in littera dicitur, est rationis superioris, quia
secundum rationes aeternas non dissentit. Et hoc intendit
etiam Augustinus, circa finem illius capituli, ubi propter
coniunctionem utriusque rationis in uno homine, totum
hominem ex huiusmodi consensu damnandum concludit.
Et est finalis sententia circa cogitati operis solam delecta-
tionem; et non est finalis sententia de agendis, quia restat
ulterior sententia, quam apta nata est habere huiusmodi
delectans cogitatio, scilicet de ordine ad exercendum opus,
Propter quas duas finales sententias, in littera primo no-
minatur, in allegatis obiiciendo verbis, finalis sententia ab·
solute: deinde descenditur ad finalem sententiam de agendis,
et dicitur quod est consensus in opus. Et sic patet quod
dicta litterae consonant.

Ad secundum vero dubium dicendum est quod pro-
cedit ex malo intellectu litterae. Per cogitare enim ut est
actio quaedam, intendit Auctor cogitationem secundum se:
per illud vero ut in aliud ordinatur, intendit cogitationem
propter cogitatum opus, ut exposuimus. Et vult quod con-
sensus in cogitationem secundum se, spectet ad rationem
superiorem, quia est opus ultimum, ut patet de contem-
platione: consensus vero in cogitationem propter opus co-
gitatum, spectet ad inferiorem, quia est secundum se via
ad aliud. Ita quod non ponit Auctor in littera tres, sed duos
tantum ordines, scilicet operum et cogitationum. Et decla-
rat quod cogitationes secundum se clauduntur sub ordine
operum: ita quod contra opera non distinguuntur nisi co-
gitationes ratione operis cogitati, ut viae a terminis Et de
his vide in Qu. de Veritate‚ quaestione et articulo praedictis.

15

¹ Cf. num. 1.

