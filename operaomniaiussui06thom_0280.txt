'Cap. 11. -S.Th.
lect. vm.

*¹ Num. 11.

⁴* Qu. xm, art. 2,
ad 3.

*propter ecl-¹5¹4 .

⁴ Cf. Ariston,
ἡγήσῃ lib. IV,
§iiil'h-xle'cgixxsrir:

⁴ In resp. ad 3.

· De Divinat. per
Somn„ cap. ιι. -
S. Th. lect. 1.
*Ar-ist. categor„
cap. nt, n. 22.

268

quid sortita est quam sua puritas se extendit: ut patet de
reminiscentia, quae est actus partis sensitivae, ut dicitur in
libro de Memoria et Reminiscentia *, et tamen soli hoinini
convenit, propter causam iam dictam. - Ex actibus quoque
ipsorum animalium falli possumus facile. Quia, curn ex
duabus supradictis * possint procedere causis, si una illarum
determinate inferatur, erit sophisma Consequentia. Nec est
voluntarium aut temerarium affirmare appetitum animalem
futuri, et dubitare de causa eius, an sit cognitio futuri in
appetente existens, an in datore naturae. Quoniam mani-
feste videmus in animalibus quosdam actus ex syllogismo
procedentes, ut patet ex supradictis ᾖ*ι et tamen causam eo—
rum non dicimus discursum in eis, sed instinctum naturae
ab arte divina impressum, ordinate moventem; sicut in ho-
rologiis artis ordo relucet, et ordinate sonat.

IV. Sublata ergo via ex experientia in nobis, et ex acti-
bus posterioribus in animalibus, ex ipsa natura cognitionis
sensitivae et futuri, investigandum hoc restat. Futurum,
cum sit temporis differentia, constat quod perceptibile est
sensitiva cognitione, quatenus tempus est: quoniam me-
moria tempus praeteritum cognoscit determinate, ut heri,
et indeterminate, ut olim; memoramur enim et quod heri
vidimus, et quod olim, non certo nobis die, audivimus hoc.
Unde si futurum perceptioni sensus repugnat, ex ratione
propria, qua futurum est, oportet quod hoc habeat: et non
secundum id in quo convenit cum praeterito. Et ex hoc
apparet quod futurum, ex hoc quod non est in seipso,
non repugnat perceptioni sensitivae: in hoc enim conve-
nit cum praeterito, neutrum enim est in seipso; et tamen
illud percipitur memorando. Proprium autetn futuro, ut
distinguitur contra praeteritum et praesens, est non esse
nec fuisse, ac per hoc non immutare nec immutasse sen-
sum. Et quoniam non aliter percipitur tempus a parte sen-
sitiva nisi per ‘¹‘ immutationem, ideo futurum repugnat per-
ceptioni sensitivae. Cum enim tempus sit numerus motus
secundum prius et posterius *, non aliter percipitur sensu
tempus, nisi percipiendo quandam distantiam successivam
ab illa mutatione usque ad illam: et sic, depictis in parte
sensitiva hac et illa mutatione, percipitur tempuS. Propter
quod, illius tantum temporis praeteriti meminimus, cuius
immutatio aliqua depicta retinetur. Unde cum futuri im-
mutationes non sint in anima pictae, quandiu futurum est,
imperceptibile erit in sensitiva parte futurum, ut sic. Et
propterea in littera dicitur quod bruta non percipiunt fu-
tura. Sed spes, et similiter timor, et universaliter quaelibet
passio irascibilis, in eis est motus animalis appetitus secun-
dum substantiam, quia est actus secundus elicitus ex co-
gnitione, seu obiecto cognito, ab appetente causatus: sed
est naturalis secundum quid, pro quanto natura supplet,
non obiectum cognitum (quia, ut in littera dicitur *, ex prae-
senti cognito sperant), sed proprietatem eius: quia sperant
futurum, et non ex futuro ab eis cognito moventur.

V. Scito tamen cum his quod, sicut magna est differen-
tia in dicendo, A est futurum, ,et dicendo, A erit, quoniam
cum veritate primae stat falsitas secundae, ut dicitur in
de Somno et Vigilia *; ita in essendo, quoniam ab eo quod
res est vel non est, oratio dicitur vera vel falsa *; et simi-
liter in repraesentando, immutando et cognoscendo. Pri-
mum enim ad id quod in praesenti de futuro praevenit,
idest causas futuri, spectat: secundum ad ipsum quod fu-
turum est. Cum enim dicimus pluviam futuram, causas
pluviae significamus adesse, praeparatas ad eam: cum au-
tem dicimus, pluvia erit, ipsam pluviam ponendam in esse
dicimus. Ubi manifeste liquet quod, si causae illae impe-

QUAESTIO XL, ARTICULUS III

diuntur‚ secundum dictum non fuit verum, sed primum
tantum. Et consequenter aliud et aliud esse significabatur,
ut dictum est. Quia igitur aliud est nosse quod A est fu—
turum, et aliud quod A erit; et differunt penes differentiam
praesentis et futuri, quia dum cognoscitur quod A est fu-
turum, cognoscitur praesens praeparatio futuri, dum cogno-
scitur vero quod A erit, cognoscitur ipsum futurum et
sensitivae cognitioni non praesens, sed futurum repugnat:
consequens est quod, licet sensitiva pars non possit per-
cipere quod quam timet percussio comminata, erit, aut
quod captio praedae sperata erit; nnn prohibetur tamen
percipere quod futura est. Sicut enim ovis videns lupum,
ex sensatis speciebus elicit et percipit inimicum; ita canis
videns leporem sic distantem, elicit et percipit praedam
futuram. Nihil video huic obstare. Futuritio enim, sicut et
praeteritio, inter intentiones elicitas ex speciebus sensatis
numeranda videtur: propter quod non est extra genus per-
ceptibilium sensu. Et est praesens: propter quod immutare
potest sensitivam partem. Et latet sub speciebus sensatis in
respectu ad talia animalia: sicut enim inimicitia defertur
cum speciebus sensatis ex lupo ab ove, et non cum eis-
dem sensatis ab alio lupo; ita¹ intentio futurae pluviae,
praedae, laesionis, vindictae, etc„ defertur animalibus istis,
et non aliis.

Nisi forte quis dicat quod, quia intentio futuri refert
non ens: dicit enim habitudinem praeparationis ad id quod
futurum est, quod constat non esse: - et nisi cognoscatur
praeparatio illa ut sic, non percipitur intentio futuri. - Sed
hoc non obstare videtur. Quia sicut animalia non negantur
percipere possibile vel impossibile, ut sunt differentiae po-
tentiarum, ut in littera dicitur, in responsione ad secundum
ita nec huiusmodi intentiones futurorum. Quod autem ani-
malia cognoscant possibile eis vel impossibile, ex eo a -
paret quod canis motus ad capiendam coturnicem in ali—
quanta distantia, eandem coturnicem magis sibi appro-
pinquantem super arborem se locantem miratur, et desistit
a motu, appetens illam. Haec enim diversitas non ex parte
appetitus, sed cognitionis, provenit: permanet siquidem in
appetitu, sed apprehendit impossibilem sibi perventionem
usque ad illam illic, quam prius alibi apprehendebat pos-
sibilem. Neutrum tamen cognoscit comparando potentiam
ad actum, aut praesens futuro, aut id quod est ei quod
erit, sic enim cognoscere rationis proprium est: sed sim-
plici praesentatione simul offertur ut quoddam factibile,
aut quoddam imminens, ita quod simul extrema quasi con-
funduntur oblata. Intellectus enirn natus est adunata divi-
dere, et e contra, perfecte: vis autem sensitiva interior,
rivus quidam nobilis intellectus, nata est etiam distincta
quasi unire, simplici tamen indistinctione. Propter quod
animalia non percipiunt sensu futura neque possibilia,
nisi quae imminent nunc: quasi perceptio eorum non tam
se extendat ad futurum, quarn ad quoddam praesens con-
fusum: simili modo quo apud grammaticos tempus prae-
sens ponitur.

VI. Et sic simul salvatur littera, quod animalia non co-
gnoscunt futura: quia non apprehendunt ipsa ut quia erunt
aut non erunt, quod est proprie cognoscere futura; et quia
etiam ipsa esse futura non apprehendunt nisi imminentia,
quod est apprehendere intentionem futuri sub >quodam
praesenti confuso. Et sustinetur quod animalia moventur
ab obiecto proprio, scilicet futuro apprehenso, ad timen-
dum, sperandum, vindicandum, etc.: apprehendere enim sic
intentionem futuri, sufficit ad haec. -- Quod si alicui haec
non faciunt satis, meliori innitatur rationi.

